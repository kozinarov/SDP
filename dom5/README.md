Домашно № 5
Прочетете следната статия:

Kieran Healy (2013) Using Metadata to find Paul Revere. http://kieranhealy.org/blog/archives/2013/06/09/using-metadata-to-find-paul-revere/ .

Вашата задача е да реализирате програма, която прави анализи върху информация за социална мрежа и извежда информация за възли притежаващи интересни свойства.

Програмата ви трябва да получава от командния ред път до файл, който съдържа информация за хора и тяхното членство в групи. Файлът е в CSV формат, оформен така, както е направено в примера към статията. В него за всеки човек има един ред. Редът се състои от името на човека и поредица от нули и/или единици, които указват дали човекът членува в дадена група или не. Първият ред във файла изрежда имената на групите. (Обърнете внимание, че тъй като форматът е CSV, би трябвало всеки ред да съдържа еднакъв брой елементи. Затова първата дума на първия ред не носи информация и може да се прескочи. Затова и в примера тя е оставена празна и редът започва със запетая).

Като минимум програмата ви трябва да:

Пресмята матрицата Хора-към-Хора (People-to-People) и да извежда на екрана хората, които са с най-голям брой връзки с други хора;
Пресмята матрицата Групи-към-Групи (Group-to-Group) и да извежда на екрана групата (групите) с най-голям връзки към останалите групи;
Извежда на екрана хората с най-голяма мярка за closeness centrality (използвайте алгоритъма на Floyd-Warshall).
Бонус точки към домашното ще носят и други алгоритми за централност, които сте реализирали (например betweenness eigenvector centrality). Броят на бонус точките е според сложността и полезността на алгоритъма за текущата задача (дали резултатите от него носят информация, която е реално полезна).

Информация за алгоритмите за централност можете да намерите тук:

Brian Borchers (2014) Catching Paul Revere, An Example Of The Analysis Of A Social Network. http://infohost.nmt.edu/~borchers/revere.pdf.

Входните данните за примера, заедно с генерираните диаграми и скриптовете са налични в GitHub: https://github.com/kjhealy/revere.

По-конкретно, даните са налични в csv формат тук: https://raw.githubusercontent.com/kjhealy/revere/master/data/PaulRevereAppD.csv.
